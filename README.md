
<img src="https://i.hizliresim.com/plwk2jx.png">

Python yazılım dili ile oluşturulan ve basit matematiksel işlemler ile borsa indikatörlerinin analiz edilmesini sağlayan yazılım. Herhangi bir geçerliliği bulunmasa da "İşe yarar mı?" mottosu ile oluşturuldu ve temel sonuçların elde edilmesi sağlandı. Program 700+ satırdan oluşan tek bir kod sayfasına sahip olmakla birlikte, içerisinde birden fazla borsa indikatörü ve basit ancak detaylandırılmış matematiksel işlemlere sahiptir.

İçerisinde barındırılan indikatörler şöyle listelenebilir:
> RSI Puanlama

> STOCH RSI Puanlama

> BOLLINGER BANT Analizi

> AROON TREND Analizi

> MACD TREND Analizi

> SAR DEĞERİ Ölçme

Bunun yanında destek direnç hesaplama ve analiz tamamlama fonksiyonları da bulunmaktadır.

Programın temel çalışma mantığı, yukarıda bahsedilen indikatörlere ait değerlerin girilmesi ve destek direnç hesaplamalarının yapılması ile birlikte ortalama bir analiz sonucu çıkartmasıdır. Her indikatörün değerleri girildikten sonra, mevcut trend 1 ile 10 arasında puanlandırılır ve analiz tamamlama kısmına bu puanların girilmesi sağlanarak destek direnç hesaplamaları ile alım veya satım sinyali görüntülenir. Bunlardan yola çıkarak yatırımcılar karar alma süreçlerini daha kolay hale getirebilirler. Bugün borsa takip yazılımlarında bulunan indikatör hesaplamalarına benzetilebilir. 

<b> BU YAZILIM KRİPTO PARALAR HEDEF ALINARAK OLUŞTURULMUŞTUR, DÖVİZ VE DİĞER YATIRIM ARAÇLARINDA TEST EDİLMEMİŞTİR. AYRICA ÇIKACAK OLAN SONUÇLAR HERHANGİ BİR YATIRIM TAVSİYESİ NİTELİĞİ TAŞIMAMAKLA BİRLİKTE YALNIZCA YATIRIMCININ KARAR SÜREÇLERİNİ KOLAYLAŞTIRMASI AMACIYLA ÜRETİLMİŞTİR.</b>

Yazılımın arayüzü PYQT5 Kütüphanesi ile hazırlanmıştır ve görsel ögelerin tamamı tarafımca oluşturulmuştur. Belirtilen arayüz üzerinden tüm hesaplama işlemleri gerçekleştirilebilme ve sonuç çıkartılabilmektedir. Örnek bir hesaplama aşağıdaki görselde yer almaktadır.

<img src="https://i.hizliresim.com/16sd4zr.png">


